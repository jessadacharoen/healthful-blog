---
slug: food-stress-covid
title: 8 ของกินลดเครียด + เสริมภูมิช่วงโควิด-19
date: 2020-12-28
author: doctornick
tags:
  - nutrition
---
หลายเดือนที่ผ่านมา เราคงรู้สึกผ่อนคลายจากการควบคุม COVID-19 ที่เป็นไปด้วยดี แต่เหมือนว่า จากการระบาดระลอกใหม่ของ โควิด-19 จะทำให้หลากคนเกิดความเครียดที่ส่งผลต่อสุขภาพกายและใจ

วันนี้เรามีอาหารที่นอกจากจะ “เสริมภูมิคุ้มกันให้ร่างกายแล้ว ยังช่วยลดความเครียด” ให้คุณได้ด้วย มาแนะนำกันครับ

1. ผักโขม

รู้หรือไม่? ผักโขมคือผักโปรดของใคร... ถ้าตอบได้ แสดงว่าคุณอยู่ในวัยที่ต้องจริงจังกับการดูแลสุขภาพแล้วนะครับ!

ผักโขม หนึ่งใน “superfood” ที่อุดมด้วยคุณค่าทางอาหารและวิตามินเยอะมากไม่ว่าจะ

วิตามิน A วิตามิน C วิตามิน K วิตามิน B12 แมกนีเซียม เหล็ก และสารต้านอนุมูลอิสระอีกมากมาย ที่ช่วยลดความเสี่ยงโรคต่าง ๆ เช่น ไขมันในโลหิตสูง โลหิตจาง เบาหวาน แถมช่วยลดภาวะเครียดได้ด้วยถือเป็นหนึ่งในเมนูที่ไม่ควรพลาดในช่วง COIVD-19 นี้ เลยล่ะ

2. ไขมันปลา

หลายคนคงเคยได้ยินประโยชน์ของไขมันปลาอย่าง omega-3 กันบ้างแล้ว ที่นอกจากมีประโยชน์ต่อหลอดเลือดหัวใจ ยังลดการพุ่งขึ้นของฮอร์โมนแห่งความเครียดของร่างกาย และช่วยลดภาวะซึมเศร้าได้ จึงไม่แปลกที่เหล่าปลาที่มี omega-3 สูงจะเป็นต้าวความสุขของใครหลายคน โดยเฉพาะ เจ้าปลาแซลมอน ปลาทูน่า ปลากะพง

แต่ช่วงนี้ควรทานแบบปรุงสุกนะครับ จะได้ปลอดภัยจาก COVID-19 ครับ

3. ถั่วอัลมอนด์

อัลมอนด์อุดมด้วยไขมันไม่อิ่มตัว โปรตีน ไฟเบอร์ วิตามินอี และแร่ธาตุอีกหลายชนิด ที่ช่วยลดคอเลสเตอรอล ลดความดันโลหิตและน้ำตาลในเลือด แถมเป็นตัวช่วยลดน้ำหนักได้ และยังช่วยให้เรารู้สึกผ่อนคลายได้ดีเลยครับ

4. ดาร์ค ชอคโกแลต

ของโปรดของใครหลายคน ที่ไม่ได้มีดีเพียงแค่ความอร่อย แต่ช่วยลดความเครียดได้ดีสุด ๆ และยังสามารถพัฒนาการทำงานของสมองได้ด้วย ถ้าไม่เชื่อลองหยิบมากินไป ทำงานไปดู แล้วจะรู้สึกได้ว่างานไหลลื่นดีขึ้นมาก

5. ส้ม

อีกตัวเลือกที่หาทานได้ง่ายมากเลยครับ เพราะส้มมีวิตามินซีสูง ที่ช่วยเสริมสร้างระบบภูมิคุ้มกัน และยังช่วยลดระดับฮอร์โมนความเครียด นอกจากนี้มีงานวิจัยว่า กลิ่นของผิวส้ม ช่วยให้เรารู้สึกรีแลกซ์และลดความเครียดได้เช่นกัน

6. ชาเขียว

เมนูโปรดของหลายคนที่คุณอาจไม่รู้ว่ามีส่วนช่วยลดระดับฮอร์โมนความเครียดในร่างกายเราได้ เพราะมี epigallocatechin gallate (EGCG) ที่เมื่อดื่มแล้วเราจะรู้สึกผ่อนคลาย มีสมาธิมากขึ้น จนเป็นที่ติดใจของใครหลายคน

นอกจากนี้ยังมีงานวิจัยที่ระบุว่า การดื่มชาเขียว 1/2 แก้วต่อวัน จะช่วยลดโอกาสเกิดภาวะซึมเศร้า และภาวะสมองเสื่อมได้ด้วยนะครับ แต่ขอแนะนำว่า ให้ดื่มแบบไม่มีน้ำตาลนะครับ จะได้ไม่อ้วนหรือเสี่ยงเบาหวานกัน

7. นม

ใครที่ต้องทำงานดึกๆ แล้วหิว ลองกินนมอุ่น ๆ สักแก้ว ก็อาจเป็นทางเลือกที่ไม่เลวนัก เนื่องจากมีงานวิจัยพบว่าแคลเซียมที่มีปริมาณสูงในนมนั้น สามารถช่วยลดภาวะวิตกกังวลและอารมณ์ที่แปรปรวนได้

8. อะโวคาโด

อะโวคาโดอุดมไปด้วยแร่ธาตุและวิตามิน โดยเฉพาะวิตามินอี ซึ่งมีฤทธิ์ต้านอนุมูลอิสระ ซึ่งสามารถช่วยชะลอความเสื่อมและบำรุงผิวพรรณได้อีกด้วย และยังมีปริมาณของไขมันไม่อิ่มตัวซึ่งเป็นผลดีต่อสุขภาพโดยเฉพาะระบบหัวใจและหลอดเลือด

ก็เป็นทริกดี ๆ ที่เราอยากนำมาให้ทุกคนรับมือกับความเครียดและดูแลสุขภาพกายและใจในช่วง COVID-19 นะครับ ที่สำคัญอย่าลืมดูแลรักษาสุขภาพกันด้วยนะครับ เพราะสุขภาพที่ดีเริ่มที่การป้องกัน

.

และอย่าลืมติดตาม “healthful รู้เรื่องสุขภาพ”

เพจที่จะนำความรู้สุขภาพดีๆมาเสิร์ฟให้ถึงหน้าจอของคุณ ให้คุณได้มีสุขภาพดีไม่มีโรคไปด้วยกัน

.

.

.

Reference :

[https://www.ncbi.nlm.nih.gov/pmc/articles/PMC6262511/](https://www.ncbi.nlm.nih.gov/pmc/articles/PMC6262511/?fbclid=IwAR1TQIe_Bazit-VO7K96gfrsqoQyug-YbccNowGTtH1jzH63FoSFGA_fNa8)

[https://www.webmd.com/.../slideshow-diet-for-stress...](https://www.webmd.com/diet/ss/slideshow-diet-for-stress-management?fbclid=IwAR3V-wb7QySbEZbrErkBQk2BqoWBsmYF1uICOAJ_6JJquX4aDKQ0Ry0nqN4)

[https://www.healthline.com/.../9-proven-benefits-of...](https://www.healthline.com/nutrition/9-proven-benefits-of-almonds?fbclid=IwAR0gg1GYRvP9ge-jVExdafDSB-Mt80E_IBAhVspHDKmeNSst2qqVZq663N8#TOC_TITLE_HDR_11)

[https://www.ncbi.nlm.nih.gov/pmc/articles/PMC4700683/](https://l.facebook.com/l.php?u=https%3A%2F%2Fwww.ncbi.nlm.nih.gov%2Fpmc%2Farticles%2FPMC4700683%2F%3Ffbclid%3DIwAR3R8O8to8JDJG-DQu6QymjqA2Dq8QXLFh2JDFlO7WLjKu1OehMUQChlDxI&h=AT0OogPBBkHeOMsmExwkMOO_Ms1kw93YJ9QV59aADXVtNanzbeJjkO1RUz1m1EQIhIrPcJBToYp8eiLOWM05UHkUUKz69n1f1FEshNjmt4ulNsiI6kovVAubCN8XH3LKvt0oepIH&__tn__=-UK-R&c[0]=AT0-7GStGdtAwyUNWGWCKQkuwanRct1LAsyKDsvdUPCr4yi1TwTVY7X6tfrjq_bzM-an06LJWHXiJmX8imefaruJ8QaRlUQO4QNtCLL890PjRnyv-yfGDlufj0DfxJwAdLpopSdxl1762d-sNJD4BF7G9t2n3qGETwcX3z8drnfpF3u6JddxyGA0FI5ymsfSfEud8hoBavj_snhza99I)

[https://www.nature.com/articles/d41586-019-00398-1](https://www.nature.com/articles/d41586-019-00398-1?fbclid=IwAR2JioekFwat4LIv85JFZ8KVnZvkFfSvJ1AGWO4pLXMBfgKYUdrftiYovfI)

[https://www.nature.com/articles/d41586-019-00398-1](https://l.facebook.com/l.php?u=https%3A%2F%2Fwww.nature.com%2Farticles%2Fd41586-019-00398-1%3Ffbclid%3DIwAR2Va2TSlFVv7MlE2QcncQ-bieC1zezUBc78rc2_rlX0lJHftHiokO9bDQk&h=AT0SKfY9Lv_KZ6q-IVOTwJXpV-EIpkNs2Ms35NhYkjxWNHPEv3VrM9kkL36tTfiUnVjVb6Vg4y3_IL9P-nm_vpxFoAJdxrnaEk5mrbJCPq-n_v85scXk6L9Dz4b2yWtitLwD_GVg&__tn__=-UK-R&c[0]=AT0-7GStGdtAwyUNWGWCKQkuwanRct1LAsyKDsvdUPCr4yi1TwTVY7X6tfrjq_bzM-an06LJWHXiJmX8imefaruJ8QaRlUQO4QNtCLL890PjRnyv-yfGDlufj0DfxJwAdLpopSdxl1762d-sNJD4BF7G9t2n3qGETwcX3z8drnfpF3u6JddxyGA0FI5ymsfSfEud8hoBavj_snhza99I)

[https://www.ahajournals.org/doi/full/10.1161/JAHA.114.001355](https://www.ahajournals.org/doi/full/10.1161/JAHA.114.001355?fbclid=IwAR0p6gOugpEfGiMtwL2LepdWRtpTotc4CC_GNsOlfDbpi8IJStLvot25Icc)